<html>
<head>
    <meta charset="utf-8" />
    <meta http-equiv="Content-Type" content="text/html; charset=utf-8" />
    <meta name="viewport" content="width=device-width, initial-scale=1.0" />
    <meta name="description" content="" />
    <meta name="author" content="Maxim Sokhatsky" />
    <title>2022-06-23 Собака Азову</title>
    <link rel="stylesheet" href="https://n2o.dev/blank.css" />
    <link rel="stylesheet" href="../../journal.css" />
</head>
<body>
<nav>
    <a href='../../index.html'>5HT</a>
    <a href='../index.html'>TOP</a>
    <a href='#'>2022-06-23 Собака Азову</a>
</nav>
<main>
<section>

    <h3>Я Собака Азову ꑭ</h3>

    <p>Я собака Азову на прізвисько Відьма, <br>
       Мій господар вкривавлений поруч лежить, <br>
       Ми їх знищили всіх, ми вдарили з півдня, <br>
       Де вони не чакали нас в прокляту мить. </p>

    <p>Маріуполь горів, та крізь гарь я почула їх запах, <br>
       Через безвіст завалів і снів чорноту, <br>
       Їхня кров, що навік запеклася на лапах, <br>
       Завжди чітко виводила нашу чету. </p>

    <p>Наші кулі завжди були швидші за їхні, <br>
       І гостріші і непомітніші наші ножі, <br>
       І прокляття для проклятих &mdash; прізвисько Відьма, <br>
       Мала власну методу своїх ворожінь</p>

    <p>Я їх чула по запаху страху і гнилі, <br>
       Ще з тих пір як лютневий вкривавило сніг, <br>
       Проти помсти відьомської кулі безсилі, <br>
       Варто було лиш схотіти мені.</p>

    <p>І я дуже хотіла, щоб прокляті мерли, <br>
       В булькотінні кривавім без каяття, <br>
       Аби їх матері, що зродилися стервом, <br>
       Не знаходили більше для себе життя.</p>

    <p>Я хотіла &mdash; так сталось &mdash; всі мертві навколо, <br>
       Я дивлюся у їхні очі порожні й дурні, <br>
       Наїдайтесь неситі прокляттям Азову, <br>
       Чом не раді? Дивіться як радо мені.</p>

    <p>Рада відьма, бо відає, знає, <br>
       Як горлянки проклятим наповнити вщент, <br>
       І героям показує сходи до раю, <br>
       Ворогам Відьма завжди показує смерть.</p>

    <p>Ще малим цуценям, коли маму смоктала, <br>
       Я всмоктала: людина &mdash; господар і пан, <br>
       І коли мене діти в дворі ображали, <br>
       Мій азовець мене не лишив сам на сам.</p>

    <p>Ми міцніли разом синьожовтим вростаючи в землю <br>
       Краще котрої будь-який всесвіт не знав, <br>
       Поруч тебе я вила ой верше до темна, <br>
       Потім вишкіл, плече побратима, війна. </p>

    <p>І людина моя проти нелюду гордо повстала, <br>
       І з моєю людиною Відьма поруч була, <br>
       Його руни на тілі мені крізь усі перепони сіяли, <br>
       І ми всесвіт разом рятували від зла. </p>

    <p>Не біда, що ти впав за сорочку, господар, <br>
       Я тягтиму тебе в катакомби-льохи, <br>
       "Ми не вмремо, бо ми є солдати Азову"<br>
       &mdash; Саме так ти казав мені в миті лихі.<br>
       </p>

    <p>За сорочку зубами... бо то хіба вперше, <br>
       Рятувати з тобов одне одного нам, <br>
       Заспіваємо ще ми "Ой верше мій, верше..."<br>
       І не раз ще покажемо Смерть Ворогам.</p>

</section>
</main>
<footer> <a href="https://instagram.com/kukuyuk_michael">Michael Kukuyuk</a> </footer>
</body>
</html>
