<html>
<head>
    <meta charset="utf-8" />
    <meta http-equiv="Content-Type" content="text/html; charset=utf-8" />
    <meta name="viewport" content="width=device-width, initial-scale=1.0" />
    <meta name="description" content="" />
    <meta name="author" content="Maxim Sokhatsky" />
    <title>2024-11-17 EUDI</title>
    <link rel="stylesheet" href="../../blank.css" />
    <link rel="stylesheet" href="../../journal.css" />
</head>
<body>
<nav>
    <a href='../../index.html'>5HT</a>
    <a href='../index.html'>TOP</a>
    <a href='#'>2024-11-17 EUDI</a>
</nav>
<main>
    <section>
        <h3>Європейська цифрова ідентичність: архітектура EUDI та її порівняння з PKIX</h3>

        <h4>Анотація</h4>

        <p>Стаття аналізує архітектуру Європейської цифрової ідентичності (EUDI),
           її децентралізовану модель із використанням контролю доступу на
           основі атрибутів, а також основні функціональні ролі системи.
           Окрема увага приділена порівнянню EUDI з традиційною інфраструктурою
           відкритих ключів (PKIX) і розгляду переваг EUDI у контексті конфіденційності,
           децентралізації та управління атрибутами.</p>

        <h3>Вступ</h3>

        <p>Розвиток цифрових ідентичностей у Європейському Союзі базується на
           принципах безпеки, децентралізації та захисту даних громадян. Європейська
           цифрова ідентичність (EUDI) є одним із ключових елементів цієї стратегії,
           яка дозволяє громадянам та організаціям безпечно та прозоро обмінюватися
           ідентифікаційними зашифрованими чуттєвими персональними даними громадян.
           В основі EUDI лежить децентралізована модель із розширеним контролем атрибутів,
           де у якості транспорту постає HTTP, а у якості серіалізації JSON.</p>

         <h3>Архітектура EUDI</h3>

         <h4>Компоненти системи</h4>

         <p>1) eIDAS Node (CA): Державний сертифікаційний центр, який забезпечує ідентифікацію та довірчі послуги через протоколи SAML, PKIX і JSON.<br>
            2) Постачальник послуг перевірки EUDI (VSP): Здійснює перевірку верифікованих презентацій (VP, mDOC).<br>
            3) Гаманець, EUDI Wallet, Holder: Мобільний додаток (iOS/Android), що підтримує PKIX, mDOC і OpenID4VC.<br>
            4) Довірений постачальник послуг (TSP): Видає верифіковані облікові дані у форматі OpenID4VC, mDOC та SAML.<br>
            5) Постачальник персональних ідентифікаційних даних (PID): Реалізований через ДП "Дія" з використанням MSO mDOC.<br>
            6) Постачальники схем QEAA: Забезпечують атестацію атрибутів (кваліфіковану та некваліфіковану) через MSO mDOC.<br>
            7) Постачальник кваліфікованих електронних підписів (QSP): Видає кваліфіковані сертифікати (QC).</p>

         <p>Ця архітектура забезпечує безпечний обмін даними через ролі Власника (Holder),
            Видавця (Issuer) і Перевіряючого (Verifier).</p>

         <h4>Регламенти взаємодії Власника, Видавця і Первіряючого</h4>

<p>Екосистема OpenID4VC, яка є основою EUDI, забезпечує опосередковану взаємодію між Видавцем та Перевіряючим через Власника.</p>

    <p>1) Видавець формує набір атрибутів, які включаються до електронних документів у форматі mDOC.<br>
       2) Перевіряючий виконує перевірку статусу та достовірності даних, представлених Власником.<br>
       3) Власник виступає посередником, контролюючи передачу атрибутів і забезпечуючи конфіденційність користувача.</p>

<p>Ця модель мінімізує залежність від прямого зв’язку між Видавцем і Перевіряючим, забезпечуючи
   при цьому високий рівень довіри та дотримання принципів децентралізації.</p>

<h3>Порівняння EUDI і PKIX</h3>

<p>Модель EUDI має спільні риси з традиційною PKIX, включаючи використання підписаних
   наборів атрибутів (наприклад, сертифікатів X.509). Проте EUDI має низку суттєвих відмінностей:</p>

<p>1) Децентралізація: EUDI замість єдиного кореневого сертифікаційного
   центру (в Україні це ЦЗО https://czo.gov.ua)
   використовує розподілену модель, де всі сторони видавці сертифікатів криптографічно пов’язані.<br>
   2) Контроль атрибутів: EUDI запроваджує тонке управління атрибутами (твердженнями),
   подібно до моделі ABAC, що забезпечує гнучкість і безпеку.<br>
   3) Конфіденційність: У EUDI відсутні механізми, які можуть порушити
   конфіденційність, такі як CRL або OCSP, замінені криптографічними
   доказами, що додаються до облікових даних.</p>

<h3>Конфіденційність та безпека</h3>

<p>Сучасні виклики конфіденційності вирішуються завдяки децентралізованій архітектурі EUDI.</h4>

<p>CRL і OCSP у традиційних системах PKIX можуть розкривати активність користувачів під час запитів до ЦС.
   У OpenID4VC таких запитів уникнуто завдяки використанню криптографічних доказів, які дозволяють
   перевірку облікових даних без залучення зовнішніх сервісів у реальному часі.</p>

<h3>Висновки</h3>

<p>EUDI є інноваційною моделлю цифрової ідентичності, що поєднує переваги
   децентралізації, безпеки та гнучкого управління атрибутами. Її архітектура
   сприяє захисту даних громадян, мінімізує залежність від централізованих
   установ і забезпечує високу прозорість та надійність у взаємодії між сторонами.</p>

       <br><center>&dot;</center>

<hr>

     <p>
     [1]. <a href="https://www.digital-identity-wallet.eu/">Potential UC1-UC6 2025-2026</a><br>
     [2]. <a href="https://www.bundesdruckerei.de/en/innovation-hub/qeaa-put-simply">QEAA Put Simply: Importance of Qualified Electronic Attestation of Attributes for the EUID Wallet</a><br>
     [3]. <a href="https://eu-digital-identity-wallet.github.io/eudi-doc-architecture-and-reference-framework/latest/arf/">European Digital Identity Wallet Architecture and Reference Framework</a><br>
     [4]. <a href="https://github.com/eu-digital-identity-wallet">European Comission EUDI Github Organization</a><br>
     [5]. <a href="https://youtu.be/ARtcw5Prvx0?t=491">Evolution of identity management</a>
     </p>

<p>Open Source EUDI/OpenID4VC compatible products:</p>

     <p>
     [1]. <a href="https://walt.id/">WALT.ID (EUDI)</a><br>
     [2]. <a href="https://www.authlete.com/developers/oid4vci/">AUTHLETE.COM (EUDI)</a><br>
     [3]. <a href="https://docs.igrant.io/docs/data-wallet-overview/">IGRANT.IO (EUDI)</a><br>
     [4]. <a href="https://www.sprucekit.dev/verifiable-digital-credentials/didkit/didkit-examples/core-functions-cli">SPRUCEKIT.DEV (OpenID4VC)</a><br>
     [5]. <a href="https://lissi.id">LISSI.ID (EUDI)</a><br>
     [6]. <a href="https://github.com/malach-it/boruta_auth">BORUTA (Wallet, OpenID4VC)</a><br>
     [7]. <a href="https://authority.erp.uno/">SYNRC.COM (EUDI)</a><br>
     </p>

    </section>
</main>
<footer>Namdak Tonpa <span class="heart">&nbsp;❤&nbsp;</span> 2009—2024</footer>
</body>
</html>
