<html>
<head>
    <meta charset="utf-8" />
    <meta http-equiv="Content-Type" content="text/html; charset=utf-8" />
    <meta name="viewport" content="width=device-width, initial-scale=1.0" />
    <meta name="description" content="" />
    <meta name="author" content="Maxim Sokhatsky" />
    <title>2024-08-08 Мамі 80</title>
    <link rel="stylesheet" href="../../blank.css" />
    <link rel="stylesheet" href="../../journal.css" />
</head>
<body>
<nav>
    <a href='../../index.html'>5HT</a>
    <a href='../index.html'>TOP</a>
    <a href='#'>2024-08-08</a>
</nav>
<main>
    <section>

<h3>Мамі 80</h3>

<p>Привіт, Мамусю!</p>

<p>Не писав тобі цілих вісімдесят років!<br>
Першу тридцятку не міг написати бо не було мене ше<br>
Інші сорок не писав бо був ше малий і дурний<br>
За ці сорок років я зрозумів шо єдине шо має значення для мене<br>
Це --- коли я буду вмирати, чи моя спадщина порадує тебе?</p>

<p>Чи був я гарним сином?<br>
Чи був я гарним батьком?<br>
Чи був я гарним коханим?<br>
Проте я вибрав інший шлях, я знаю шо ти любиш чоловіків,<br>
що досягли кар'єри і здобули повної реалізації.</p>

<p>Тому я зробив все можливе шоб тебе порадувати на цій ниві.<br>
Я здобув ту освіту про яку ти мріяла коли боса ходила ходила в школу кілометри,<br>
Я реалізував себе у трьох сферах і двох націях,<br>
І все шо залишив по собі (не посвячене) присвячую тобі.</p>

<p>Мама --- це перший Гуру милосердя,<br>
Ти ж не просто вчитель, а людина яка відкрила Україні Івана Огієнка,<br>
Яка сформувала мою етику, що не сильно видозмінилася.</p>

<p>Я дякую тобі за то шо виносила мене у пізньому віці.<br>
Я дякую за кожні 9 місяців втоми і енергії яку я забирав в тебе під час свого болісного народження.<br>
Я дякую за кожні 18 років богемного життя в професорській родині.<br>
Я дякую тобі за заборону на ненависть до багатих і розумних.<br>
Я дякую за основи релігійної етики.<br>
Я дякую за пришвидшений і короткий екскурс в історію української літератури.<br>
Я дякую за обширні коментарі по українській ліриці.<br>
Я дякую за те що пояснила мені, що націоналізм --- це наука і науковий метод.<br>
Я дякую за чай кожного ранку в школі.<br>
Я дякую за демонстрацію мені бездоганної волі яка повертає з того світу.<br>
Я дякую за підтримку і віру в мене там де я не заслуговував.<br>
Я дякую за всі травми, що виявилися уроками, що зробили мене бездоганним.<br>
Я дякую за те, що піклуєшся про Софію.<br>
Я дякую за те, що шантажувала мене грошима, це навчило їх цінувати.<br>
Я дякую за гроші, яких ти дала мені так багато, шо я не поверну і за три життя.<br>
Я дякую за всі хати, що колись дістануться твоїм внукам.<br>
Я дякую за демонстрацію природнього стану, яким без сумніву ти володієш.<br>
Я дякую за те, що підтримуєш і любиш Тата, я це постараюсь запам'ятати.<br>
Я дякую за моє бездоганне життя в Кам'янці і толерування моїх друзів ідіотів.<br>
Я дякую за те, що навчила мене щедрості.<br>
Я дякую за ніжне тісто, яке ні з чиїм не спутати.<br>
Я дякую за блиск в очах, що ти зберегла до цього дня.<br>
Я дякую за те, що тримаєш мене до цих пір найближче біля свого серця.</p>

<p>Масаїл</p>

</section>
</main>
<footer>Максим Сохацький</footer>
</body>
</html>
